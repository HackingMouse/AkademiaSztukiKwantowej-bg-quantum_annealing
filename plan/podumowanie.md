Omówiony zostanie klasyczny model Isinga, jego interpretacja fizyczna oraz powiązanie z modelem QUBO. Przedstawione zostaną metody kodowania dyskretnych problemów optymalizacyjnych w obu modelach, a także podstawowa analiza złożoności znajdowania rozwiązań. Uczestnicy poznają klasyczne heurystyki inspirowane fizyką, twierdzenie adiabatyczne i koncepcję kwantowego wyżarzania. Przybliżone zostaną również architektury kwantowych procesorów D-Wave oraz sposób osadzania na nich problemów.

W części praktycznej zaprezentowane zostaną implementacje algorytmów: przeszukiwania wyczerpującego, symulowanego wyżarzania, równoległego wyżarzania, symulowanej bifurkacji i „Branch & Bound”. Dla wybranych z nich pokazane będzie zastosowanie GPU w procesie implementacji. Uczestnicy wykorzystają bibliotekę Ocean do rozwiązywania problemów optymalizacyjnych przy użyciu prawdziwego procesora kwantowego. Przeprowadzona zostanie też analiza porównawcza skuteczności poszczególnych algorytmów w odniesieniu do wybranych instancji problemów.

W ramach tematów dodatkowych przedstawione zostaną sieci tensorowe i ich rola w optymalizacji oraz próbkowaniu. Omówione zostanie znaczenie różnorodności stanów niskoenergetycznych i zagadnienie dropletów.